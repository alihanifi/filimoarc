# فصل‌ها

## مقدمه
در دهۀ اخیر یکی از تکنولوژی‌هایی که دنیای سرگرمی را متحول نمودند، سامانه‌های نمایش درخواستی (VOD) [^1] بودند. این سامانه‌ها به کاربران اجازه می‌دهند که صدا یا ویدئوی درخواستی خود را در هر زمان که بخواهند، گوش بدهند و یا مشاهده کنند. سامانه‌های VOD در مقابل سامانه‌های سنّتی مانند گیرنده‌های تلویزیونی قرار می‌گیرند که در آن‌ها کاربر هیچ کنترلی روی نحوۀ پخش ندارد؛ اما در VODها، کاربر کنترل کامل روی محتوای مدنظر خود دارد.

از جمله سامانه‌های VOD می‌توان به شرکت‌های غول‌پیکری مانند Netflix، Disney+ و غیره اشاره کرد که بدلیل تحریم‌ها، در ایران قابل دسترسی نیستند. اما شرکت‌های ایرانی نیز سامانه‌های مشابهی را توسعه داده‌اند که از جملۀ آن‌ها می‌توان به فیلیمو و نماوا اشاره کرد. البته سامانه‌های VOD فقط شامل پخش فیلم و سریال نمی‌شوند، بلکه مباحث گوناگونی از جمله خرید اشتراک، پیشنهاد اختصاصی کاربران، نظردهی و رتبه‌بندی و موارد مشابه نیز در آن گنجانیده شده‌اند.

در این مستند سعی براین خواهد بود که یک قالب معماری برای یک سامانۀ VOD فرضی به‌نام فیلم‌پلاس ارائه شود که تمامی ابعاد یک سامانۀ VOD را پوشش می‌دهد. انتخاب نام فیلم‌پلاس کاملاً تصادفی بوده و هیچ قصد کپی‌رایت و یا تملیک این نام از جانب نویسنده وجود ندارد و صرفاً و جهت روان نمودن متن این مستند از آن استفاده خواهد شد. ترتیب ارائۀ مطالب در این مستند به‌صورت زیر خواهد بود:

1. فصل اول شامل فضای مسئله است که در آن موارد کاربری توضیح داده می‌شوند، کنشگر‌ها معرفی و تشریح می‌شوند و ویژگی‌های کیفی مرتبط بررسی می‌گردند.
2. فصل دوم شامل فضای حل مسئله است که در آن نماهای منطقی، استقرار، پیاده‌سازی و داده تشریح شده و در ادامه ابزارها و فناوری‌های مورد استفاده معرفی می‌گردند.
3. فصل سوم شامل جمع‌بندی و ارائۀ مراجع است.

* [فصل‌ها](./section/index)
    * [فصل اول](./section/1/index)
    * [فصل دوم](./section/2/index)
    * [فصل سوم](./section/3/index)

[^1]: Video on Demand
